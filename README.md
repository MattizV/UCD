# Chill Pill
*Een klein apparaatje dat gebruikers zal ondersteunen bij het leren beheersen en hebben van paniekaanvallen.* 

*Projectteam: Sid De Munck, Mattiz Vermeulen, Diego Vande Vyvere*

*2024-2025*

## Samenvatting
De samenleving wordt steeds veeleisender, en dit heeft een directe impact op de mentale gezondheid. Vooral gezien het feit dat psychologen lange wachtlijsten hebben en in sommige gebieden een aanmeldingsstop is, lijkt er een probleem te zijn. 
Door het afnemen van interviews en het uitvoeren van een benchmarking onderzoek, kon er besloten worden dat dit steeds meer toenemende aantal mensen met paniekaanvallen als een maatschappelijk probleem kan worden beschouwd. 

Een oplossing die mensen met paniekaanvallen kan ondersteunen bestaat uit een klein apparaatje dat als luidspreker zal functioneren en een hierbij horende app. Er wordt gebruik gemaakt van visuele, auditieve en tactiele signalen om de gebruiker doorheen de paniekaanval te leiden tot deze weer is gekalmeerd. 

Dit apparaat biedt diverse mogelijkheden om paniekaanvallen te leren beheersen, ongeacht de locatie of het tijdstip, met een groot aanbod aan functies. En dit allemaal op een zeer discrete, toegankelijke manier die altijd beschikbaar is. 


## Introductie
Het aantal mensen dat terecht komt in de psychologische zorg stijgt, dit komt door het groeiende bewustzijn rond mentale gezondheid, minder stigma en een steeds meer toenemende stress in de samenleving. Deze stijging leidt tot een verhoging van de druk binnen de zorgsector. Dit is duidelijk op te merken aan de lange wachtlijsten om bij psychologen binnen te geraken, die soms zelfs gepaard gaan met een aanmeldingsstop. 

Het doel van dit onderzoek is een product te ontwikkelen dat beter aansluit bij de behoeften van de gebruikers en gebruikers kan helpen bij het zelfstandig reduceren van paniekaanvallen. Op deze manier is er minder regelmatig een bezoek aan een psycholoog nodig waardoor dit op termijn voorzichtig kan bijdragen aan het verkorten van de wachtlijsten. 

Maar liefst twaalf procent van de Vlaamse bevolking kampt met angststoornissen, waarvan de paniekstoornis deel uit maakt. Met dit project ligt de focus dus op het ontwikkelen van een product dat mensen met paniekaanvallen beter kan ondersteunen waardoor ze er op een zelfstandige manier beter met kunnen leren omgaan. 

> [!NOTE]
> - Bron voor percentages moet er nog bij

Ondanks dat er al veel verschillende bestaande hulpmiddelen op de markt zijn, voldoen ze vaak niet specifiek aan de behoeften van de gebruiker. Ook bestaan er nog geen hulpmiddelen die paniekaanvallen van aan de bron gaan aanpakken, dit met een techniek die tijdens de behandelingssessie van klinische psychologen gebruikt wordt. 
Dankzij de app die bij het product hoort, kan de gebruiker het toestel meer personaliseren naar zijn/haar noden en uitzoeken wat de meest effectieve methode is om met paniekaanvallen om te gaan. 

De doelstelling is om een product te ontwikkelen dat gebruikers overal subtiel kunnen gebruiken. Het product moet in minder dan vijftien seconden kunnen worden opgestart en de gebruiker moet in minder dan vijf seconden zich een weg kunnen banen doorheen de user interface van de app.  

## Methodologie
Bij de start van het eerste semester werd er individueel aan een concept gewerkt. In deze fase werd er vanuit een divergerend perspectief nagedacht. Hierbij werd er uitgebreid onderzoek gedaan naar het gekozen onderwerp. Er werd een benchmarking onderzoek uitgevoerd en er werden interviews opgesteld en afgenomen (n=3). Deze interviews leverden een aantal belangrijke inzichten die zeker meespeelden bij het ontwikkelen van een eerste concept. Al deze informatie werd gebundeld in een rapport waarna uit deze bekomen info de belangrijkste aspecten konden worden bepaald. Dit werd gedaan aan de hand van een WWWWWH en een persona. 
Op 31/11/2024 werd dit concept gepitched en werden de teams samengesteld.

De eerste fase binnen het team bestond voornamelijk uit het samenleggen van reeds verzamelde inzichten en ideeën en meerdere brainstormsessies. Hieruit ontstond stap voor stap een eerste versie van een storyboard en enkele quick and dirty prototypes. Deze werden verder uitgewerkt en vormden later de basis van de prototypes die gebruikt werden in wave 1 van de gebruikerstesten (n=7). In wave 2 (n=7) werd er gekeken of een bijhorende app een essentieel element zou zijn binnen de ontwikkeling van het product.
Naast deze twee waves werd er nog een literatuuronderzoek uitgevoerd over 'interoceptieve exposure', een methode die door klinische psychologen gebruikt wordt bij het behandelen van paniekvallen.

Op basis van de verkregen informatie uit deze gebruikerstesten werd een meer verfijnd concept ontwikkeld dat we als team in januari tijdens de examens zullen pitchen voor een jury.

![methodologie](https://github.com/MattizV/UCD/blob/main/fotos/methodologie%20.png) 

## Discovery
### Doelstellingen
In dit project wordt er gestreefd naar een product dat helpt bij het verlagen van de druk op de psychologische sector. Met de hedendaagse producten is dit momenteel nog niet mogelijk waardoor er dus wordt gezocht naar een product dat hier wel aan kan bijdragen. De doelstellingen binnen deze discovery fase zijn: achterhalen wie de gebruiker is en wat de noden en behoeften van deze gebruiker zijn. 
Wij formuleerden de opdracht uiteindelijk als: "Hoe kunnen we op een betere manier mensen die last hebben van een paniekstoornis ondersteunen met behulp van zelfhulp(tools) aan de hand van technologie?"

### Materiaal en methoden
Na het bepalen van een doelgroep werd er doormiddel van deskresearch en gebruikersinterviews inzicht verkregen in het probleem. 

Uit de Public Health Monitor 2023 kwamen een aantal zeer schokkende cijfers naar boven. Maar liefst 22% van de Vlaamse bevolking kampt met psychische stoornissen, waarvan 12% met angststoornissen. Een paniekstoornis is een onderdeel binnen de angststoornissen. 
Naast online naar cijfers zoeken werd er ook een benchmarking onderzoek (n=10) uitgevoerd naar de reeds bestaande hulpmiddelen voor paniekaanvallen. Dit was belangrijk om een beter inzicht te krijgen in welke methoden door de mens als goed werden gezien en welke juist absoluut niet.
Hierbij werd gekeken naar wat het product net zo goed of slecht maakt en wat de speciale eigenschappen van het product zijn. Uit deze reeds bestaande producten kunnen we eventueel enkele elementen laten terug komen in ons eigen product. 
> [!NOTE]
> - Bron voor percentages moet er nog bij

Ook werden er drie gebruikersinterviews afgelegd. Hiervan zijn het protocol, rapport en informed consent terug te vinden in de bijlagen. 
Om het interview op te stellen werd er gestart vanuit de onderzoeksvraag: “Hoe kunnen technologie-gebaseerde zelfhulpmiddelen effectief worden ingezet om mensen met paniekaanvallen beter te ondersteunen en tegelijkertijd de druk op de wachtlijsten voor psychologische hulp te verminderen?”. Ook werd er dieper ingegaan op de vragen: “Wat zijn de belangrijkste voorwaarden waaraan het product moet voldoen?” en “Welke oplossingen bestaan er nu al? En wat is er goed/slecht aan?”.

Uit de verzamelde inzichten konden de steeds herhalende antwoorden worden geclusterd, deze vormen dan ook de basis van het product. In de tabel zijn verschillende functies geordend op hoe belangrijk ze worden gezien door de gebruiker. De meest belangrijke elementen zijn dus discretie, compactheid en gebruiksgemak.

### Resultaten
Met de verkregen informatie uit de interviews kon er een rapport, een persona en een WWWWWH model worden opgesteld. 
Een paar zeer opvallende en veel voorkomende wensen die in de interviews aan bod kwamen zijn:
-	Nood aan emotionele geruststelling van een (vertrouwde) persoon
-	Toegankelijk en makkelijk te gebruiken
-	Discreet in gebruik
-	Manier om het apparaat te personaliseren naar eigen wensen

Al snel werd het idee verkregen om een klein apparaatje te produceren dat als luidspreker zou dienen, met eventueel hierbij horend een app. Via de app zou het apparaat dan worden aangestuurd. Een belangrijke wens die de app zou kunnen vervullen, is de personalisatie van het apparaat. Via de app zou de gebruiker dan de functie die hij/zij op dat moment het meest nodig heeft kunnen gebruiken. 

### Conclusies en implicaties
Uit het vooronderzoek is het duidelijk geworden aan welke aspecten het apparaat moet voldoen. Het meest belangrijke aspect is dat het toestel de gebruiker tot rust moet kunnen brengen bij paniek. Naast deze functie is een trainingsfunctie bij het toestel ook zeer belangrijk om op deze manier de druk op de psychologische sector effectief te verlagen. Dit vormt een soort cyclisch proces, wanneer er tijdens de training nood is aan een hulpmiddel om te kalmeren, kan dit meteen gebruikt worden. 
Het is dus duidelijk dat er een nood is aan een variatie van functies. Daarnaast is het ook belangrijk dat de gebruiker snel kan overschakkelen tussen de aangeboden functies. Er zal daarom een manier moeten gezocht worden om al deze functies in een klein apparaatje te steken dat effectief, compact en esthetisch is. 

## Definition
### Doestellingen
Bij de definition-fase was ons hoofddoel het bekijken hoe we de huidige oplossingen die op de markt zijn kunnen benutten en/of verbeteren. We hebben dit gedaan door middel van 2 waves. Hierbij wouden we vaststellen welke klameers methode het meest effectief is en daarbij werd er ook gekeken of er effectief een nood is voor een app. Verder nog werd er tijden de interviews gepolsd of de correspondenten eisen hadden over het product dat nog niet aan bod waren gekomen.

### Materiaal & methoden
Om de doelstellingen van de Definition-fase te bereiken, werd gebruikgemaakt van een combinatie van onderzoeksmethoden:

#### 1. Gebruikertesten
Zeven respondenten met ervaring met paniekaanvallen werden geïnterviewd om verwachtingen, behoeften en frustraties in kaart te brengen​. De focus lag op gebruiksvriendelijkheid, discretie, en interactievoorkeuren met het apparaat en de bijhorende app​. Tijdens de gerbuikerstesten werd er gevraagd aan de gebruiker om te rolspelen. In specifieke scenario's werd getest hoe snel en intuïtief de prototypes gebruikt konden worden tijdens acute paniekaanvallen​. Observaties werden vastgelegd en directe feedback werd verzameld​. De informed consent werd voorafgaand aan elk interview ondertekend.

#### 2. Prototypen en testen
In de eerste wave werden de gebruikers getest op  verschillende klameringsmethodes: visueel, tactiel en auditief. Daarna werden er in de tweede wave drie low-fidelity prototypes ontwikkeld: één zonder app, één hybride versie en één volledig app-gebaseerd​. Deze prototypes werden getest in gesimuleerde scenario's, zoals een drukke openbare ruimte en een rustige omgeving. Testpersonen voerden taken uit, zoals een oefening starten, geluid aanpassen en trillingen activeren.

#### 3. Literatuur onderzoek
Er werd onderzoek gedaan naar psychologische methoden, zoals interoceptieve exposure, en de effectiviteit van ademhalingstechnieken​.

### Resultaten
Uit de verzamelde data kwamen enkele duidelijke patronen en inzichten naar voren:

#### 1. Gebruiksvriendelijkheid
Gebruikers gaven aan dat het apparaat intuïtief en direct bruikbaar moet zijn, vooral tijdens een paniekaanval. Complexe interfaces of trage reactietijden vergroten de stress​.

#### 2. Discretie en draagbaarheid
Het apparaat moet compact en onopvallend zijn, zodat het zonder schaamte in publieke ruimtes kan worden gebruikt. Fysieke knoppen zijn in bepaalde scenario's praktischer dan app-bediening​. Daarom dat we verder zullen werken met een beter gedachte hybride systeem van app en product.

#### 3. Effectiviteit van signalen
- Visueel (leds): Lichtpatronen werden als effectief ervaren bij ademhalingsbegeleiding. We zullen voor volgende iteraties kijken naar de mogelijkheid om de lichtpatronen oefening via de app te doen om te zorgen dat de gebruiker deze testen met discretie kan voltooien.
- Auditief (speaker): Natuurlijke geluiden, zoals het geluid van de zee, bleken rustgevend en intuïtief​.
- Tactiel (trilling): Trillingen waren nuttig voor sommigen, maar storend voor anderen, wat de noodzaak van personalisatie onderstreept​. 

#### 4. Personalisatie
Gebruikers hechten veel waarde aan de mogelijkheid om instellingen zoals lichtintensiteit, geluidsvolume en trillingspatronen aan te passen via de app​.

#### 5. App
In een drukke omgeving bleek fysieke bediening op het apparaat zelf sneller en intuïtiever, terwijl in rustigere omgevingen app-bediening meer flexibiliteit bood​.

Deze inzichten tonen aan dat een hybride aanpak, waarbij zowel fysieke knoppen als app-functionaliteit worden geïntegreerd, de meeste gebruikersvoordelen biedt. De combinatie van visuele, auditieve en tactiele feedback, samen met personalisatiemogelijkheden, vormt de kern van een effectief ontwerp voor het product.

### Conclusies & implicaties
Uit de Definition-fase blijkt dat gebruiksvriendelijkheid, discretie, en personalisatie de kernpijlers vormen voor een effectief hulpmiddel bij paniekaanvallen. Het apparaat moet intuïtief en direct bruikbaar zijn, zonder ingewikkelde handelingen, vooral tijdens een paniekaanval. Daarnaast moet het ontwerp zoal de interactiemethoden discreet en draagbaar zijn, zodat gebruikers zich comfortabel voelen bij gebruik in zowel publieke als privéomgevingen​.
De combinatie van visuele, auditieve en tactiele signalen bleek het beste te zijn om de ademhalingsoefeningen te voltooien. Visuele lichtpatronen en natuurlijke geluiden, zoals het geluid van de zee, werden als bijzonder rustgevend ervaren. Tactiele signalen, zoals trillingen, boden potentieel, maar waren niet voor iedereen even effectief​.
Personalisatie via een mobiele app werd gezien als een cruciale toevoeging. Gebruikers willen instellingen zoals lichtintensiteit, geluidsvolume en trillingspatronen kunnen aanpassen aan hun persoonlijke voorkeuren​. Verder bleek uit scenario-tests dat fysieke bedieningen praktischer zijn in drukke omgevingen, terwijl app-functionaliteit meer flexibiliteit biedt in rustige settings​.

De implicaties voor het ontwerp zijn duidelijk: het product moet een hybride interactiemodel combineren, waarbij fysieke bediening en app-functionaliteit samenwerken. Daarnaast is verdere verfijning van de feedbacksignalen noodzakelijk, zodat ze effectief zijn zonder overweldigend te worden.
Door deze inzichten actief te integreren in het ontwerp, kan Chill Pill uitgroeien tot een intuïtief, discreet en veelzijdig hulpmiddel dat niet alleen paniekaanvallen ondersteunt, maar ook bijdraagt aan het verminderen van de druk op de zorgsector.

## Bill of materials
<p align=center>  
  <img src="fotos/schema_BillOfMaterials.png") alt=testlocatie width=50% />
</p>

<table align=center>
        <tr>
            <th></th>
            <th>Product/ Materiaal</th>
            <th>Prijs (Bulk - Enkel)</th>
        </tr>
        <tr>
            <td>Behuizing</td>
            <td>PLA</td>
            <td>~ €18/kg</td>
        </tr>
        <tr>
            <td>Microcontroller</td>
            <td>Adafruit Trinket M0</td>
            <td>€6.87 - €8.59</td>
        </tr>
        <tr>
            <td>Battery pack</td>
            <td>3V battery pack</td>
            <td>€0.44</td>
        </tr>
        <tr>
            <td>Trilmotor</td>
            <td>Grove Vibration Motor</td>
            <td>€2.50</td>
        </tr>
        <tr>
            <td>Speaker</td>
            <td>RS Pro 117-6046</td>
            <td>€2.23 - €2.43</td>
        </tr>
        <tr>
            <td><strong>Totaalprijs (Zonder PLA kosten)</strong></td>
            <td></td>
            <td><strong>€12.04 - €13.96</strong></td>
        </tr>
    </table>

## Kritische reflectie
Max. 500 woorden

## Bronnen
Voeg je volledige bibliografie toe van bronnen naarwaar je verwees.

## Bijlagen
